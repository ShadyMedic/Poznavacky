# Poznávačky
## Vznik projektu

Webová aplikace Poznávačky slouží k přípravě na testy z biologie zaměřené na schopnost rozeznání různých rostlin, živočichů a jiných organismů. Můžeš ji ale využít i v jakékoliv jiné situaci, kdy se budeš potřebovat naučit něco rozpoznat podle vzhledu.

Psaní "poznávaček" na základních i středních školách je vcelku běžná záležitost. Jako studenti gymnázia s nimi sami máme mnohé zkušenosti a usnadnění procesu učení byla hlavní motivace pro tvorbu této aplikace.

Největší problém, s nímž jsme se při přípravě se na tyto testy potýkali, byly nedostatečné podklady. Většinou jsme se učili podle prezentace s fotkami jednotlivých organismů, kterou vytvořil některý ze spolužáků. V takovém případě si ale organismy zapamatujeme, i když nechceme, spíše podle fotky samotné a ne podle jejich charakteristických znaků. Dalším problémem pak bylo i stále stejné pořadí snímků, a tak po chvíli učení už každý věděl, že třeba po orangutanovi následuje šimpanz.

## Funkce

Každý uživatel se po registraci může přidat do nějaké již existující třídy, nebo vytvořit vlastní. V třídách je možné tvořit _poznávačky_: seznam přírodnin (zvířat, rostlin) - ale klidně také slavných obrazů, budov nebo čehokoliv jiného. K nim lze poté přidávat obrázky a z nich se pomocí procházení a generovaných testů učit.

### Přidávání obrázků

Přidávat obrázky může každý člen třídy, a práce s hledáním obrázků se tak rozdělí mezi více lidí. Stačí zvolit požadovaný organismus ze seznamu a kliknutím na jedno tlačítko vyhledat obrázky, z nich pak nějaký vybrat a odkaz na něj zkopírovat do textového pole. Poté uvidíš náhled obrázku a můžeš potvrdit jeho uložení.

### Učení se

Pokud si chceš obrázky pouze procházet, využiješ možnost učení. Můžeš si vybrat organismus, který tě zajímá, a zobrazit si všechny jeho dostupné fotky.

### Testování

Zde můžeš zjistit, jak dobře dokážeš organismy poznat. Aplikace generuje náhodné fotky organismů, ty zadáš název do textového pole a uvidíš, jestli jsi ho poznal*a dobře, nebo ne.

## Uživatelský účet

Když webovou aplikaci *Poznávačky* otevřeš poprvé, budeš mít možnost zaregistrace. Poté už se se svým uživatelským jménem a heslem můžeš přihlašovat, kdykoliv se ti zachce. Pokud se nechceš hned registrovat, můžeš vyzkoušet i _Demo_ verzi. 

Svůj účet pak můžeš spravovat: změnit uživatelské jméno, heslo nebo e-mail, případně ho jednoduše úplně odstranit.

## Návrhy na zlepšení

Máš návrh na zlepšení nebo se jen chceš na něco zeptat? Může jít o nahlášení chyby, nápad na novou funkci nebo cokoliv jiného. Stačí přejít pod záložku *Issues* ([zde](https://github.com/ShadyMedic/Poznavacky/issues/new/choose)) nebo vyplnit [Google formulář](https://docs.google.com/forms/d/e/1FAIpQLSdPc6Z7OpLP0kN-fIwkf7sRzOaOS1zslIkVUQHKgsin5o33CA/viewform).

## Přispívání do projektu
Hledáme další vývojáře, kteří by nám s tímto projektem pomohli. V současné době vše funguje jak má, ale stále přidáváme nové věci, a jak projekt roste, je stále těžší a těžší jej spravovat. Aplikace je v současné době pouze v našem rodném jazyce (češtině), takže hledáme i dobrovolníky, kteří by byli ochotni ji přeložit do jazyků, které znají. Dej mi vědět na [*poznavacky@email.com*](mailto:poznavacky@email.com), pokud mi chceš pomoci s vývojem nebo překladem.